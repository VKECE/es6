# ECMAScript 6 Hakkında

JavaScript'in resmi adı `ECMAScript`tir. Bu isim, dil standardını yöneten [Ecma](https://www.ecma-international.org/)'dan geliyor. ECMAScript’in kuruluşundan bu yana, kuruluşun adı `ECMA` kısaltmasından `Ecma` özel ismine dönüşmüştür. 

JavaScript'in sürümleri, dilin resmi adını taşıyan belirtimlerle tanımlanır. Bu nedenle, JavaScript'in ilk standart sürümü ECMAScript 1'dir; ECMAScript x genellikle `ESx` olarak kısaltılır. Örneğin ECMAScript 6, `ES6` adıyla kullanılır.

JavaScript'in bir sonraki sürümü olan ES6, 17 Haziran 2015'te standart hale gelmiştir.

[Babel](https://babeljs.io/) yardımıyla ES6 kodunu ES5'e derleyebiliriz.

| Yıl | İsim | Açıklama |
| :---: | :---: | --- |
| 1997  | ECMAScript 1 | İlk sürüm |
| 1998  | ECMAScript 2 | İçerik değişiklikleri yapıldı. |
| 1999  | ECMAScript 3 | Düzenli ifadeler ve `try/catch` eklendi. |
| - | ECMAScript 4 | Bu sürüm iptal edildi. |
| 2009  | ECMAScript 5 | `strict mode` ve `JSON` desteği eklendi. *Tarayıcıların şu anda kullandığı sürümdür.* |
| 2011  | ECMAScript5.1 | İçerik değişiklikleri yapıldı. |
| 2015  | **ECMAScript 6** | Birçok yeni özellik eklendi, bu dokümanda tek tek değinilecek. |
| 2016  | ECMAScript 7 | `exponential operator (**)` ve `Array.prototype.includes` eklendi. |
| 2017  | ECMAScript 8 | `String padding`, `new Object property`leri, `Async fonksiyon`lar ve `shared memory` eklendi. |

İlk olarak ES6 hakkında sık sorulan sorulara yanıt bulacağız. Ardından ES6'nın temel özelliklerini detaylandıracağız. 

<a href="https://omergulcicek.github.io/es6/es6-hakkinda-sss/es6yi-nasil-kullanabilirim">Sıradaki Konu: ES6'yı nasıl kullanabilirim?</a>
